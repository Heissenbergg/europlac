<div id="bodyWrapper" class="savjetiPriProdaji">
    <div id="bodyWrapperHeader">
        <h1>SAVJETI PRI PRODAJI</h1>
    </div>
    
    <div id="bodyWrapperContent">
        <p>
            <b>EURO-PLAC d.o.o. Agencija za poslovanje nekretninama za vas nudi nekoliko savjeta pri prodaji kako bismo sutra sa vama ukoliko nam ukažete povjerenje lakše, brže i sigurnije došli do uspješnog kupca</b>
        </p>
            <br>
        <p>
            <b>1. Previsoka početna cijena</b>
        </p>
        <p>
            Postavljanje previsoke cijene može biti jednako loše kao i postavljanje preniske cijene. Ako je početna cijena previsoka, Vaš oglas neće primijetiti onaj dio kupaca koji inače traže nekretninu u okvirima u kojem bi Vaša trebala biti. Pogrešno je mišljenje da ćete uvijek biti u mogućnosti prihvatiti nižu ponudu, jer postoji šansa da tu ponudu nikada ni ne dobijete, iz jednostavnog razloga što su kupci koji bi inače bili zainteresirani za Vašu nekretninu odbijeni visokom cijenom i ne razmatraju je ozbiljno. Poslije izvjesnog vremena bez ponuda spustit ćete cijenu, ali ste tada već propustili priliku da svoju nekretninu ponudite ozbiljnim kupcima. Obratite nam se kako bismo zajedno sa Vama a u skladu sa tržištem mogli formirati cijenu vaše nekretnine.
        </p>
        <p>
            <b>2. Odlaganje popravaka</b>
        </p>
        <p>
            Želite li Vašu nekretninu učiniti što atraktivnijom, kako biste uvećali dobit (ili umanjili gubitak) i prodali je brzo - svakako napravite sve potrebne popravke. Većina kupaca traži nekretninu koja je već u dobrom stanju i nije potrebno nikakvo dodatno ulaganje. Oni kupci koji su spremni da se prihvate popravaka i sređivanja svakako će troškove uračunati u svoju ponudu i ponuditi manje. I na jedan i na drugi način nećete uštedjeti ništa već riskirate da prodaja bude spora ili čak nemoguća.
        </p>
        <p>
            <b>3. Vanjski izgled</b>
        </p>
        <p>
            Ukoliko prodajete kuću nemojte zaboraviti da će većina kupaca Vašu kuću prvo pogledati iz automobila. Vaša kuća ima oko 30 sekundi da ostavi dobar prvi dojam. Zato nemojte štedjeti truda da pokosite travu, ofarbate ogradu, pokupite lišće ili popravite oluk. Vaša kuća mora potencijalnim kupcima da poruči: “Kupi me”, kako biste je prodali dovoljno brzo i po dobroj cijeni.
        </p>
        <p>
            <b>4. Unutrašnji izgled</b>
        </p>
        <p>
            Kada kupac prvi put zakorači u Vašu kuću ili stan, ima 60 sekundi da formira prvi utisak o tome želi li tu stanovati. Kupci žele vidjeti čista i svijetla ulazna vrata, kuhinjske elemente u dobrom stanju, čiste tepihe i kupaonicu. Razmislite o sitnim popravcima i čistoći jer oni mogu bitno popraviti prvi utisak potencijalnog kupca. 
        </p>
        <p>
            <b>5. Nefleksibilne opcije plaćanja</b>
        </p>
        <p>
            Kako bi kupci lakše pristali na cijenu koju tražite, budite spremni na fleksibilnost. Na domaćem tržištu još uvijek je praksa kupovina na kredit, jer pomaže kupcima da pristanu na traženu cijenu. Više puta je kod nas izražajna i zamjena za drugu nekretninu što naravno može biti korisno ili štetno po vas kao prodavca. Ukoliko prodajete namješten stan, možete ponuditi garanciju na uređaje, bijelu tehniku, ili instalacije. 
        </p>
        <p>
            <b>6. Mudrost u pregovorima</b>
        </p>
        <p>
            Ovako ili nikako! Nemojte biti kruti u pregovorima. U interesu je i Vas i kupca da se dogovorite. Zato omogućite kupcu da iskaže svoju ponudu i nikad je odmah kruto ne odbijajte, već se zahvalite na ponudi, evidentirajte je i recite da ćete razmisliti.
        </p>
        <p>
            <b>7. Željezo se kali dok je vruće!</b>
        </p>
        <p>
            Jedan od najvažnijih koraka koji možete poduzeti je da odmah odgovorite na ponudu. Kada kupac daje ponudu znači da je raspoložen za kupnju. Raspoloženje se, kao što Vam je poznato, mijenja i svakako ne biste željeli propustiti šansu samo zato što odugovlačite sa odgovorom.
        </p>
        <p>
            <b>8. Osigurajte kvalitetnu promociju nekretnine !!!</b>
        </p>
        <p>
            <b>Ukažite nam svoje povjerenje kako biste lakše,brže i sigurnije došli do uspješnog kupca.</b>
        </p>
        <p>
            <b>EURO-PLAC d.o.o. Vaš pouzdan i povjerljiv partner.</b>
        </p>
        <br><br>
    </div>
</div>